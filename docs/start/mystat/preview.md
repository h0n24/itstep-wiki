---
sidebar_position: 2
title: Ukázka pro studenty
---

# Co je dobré studentům ukázat

Zejména na první hodině je dobré studentům systém MyStat představit. Nejdůležitější pro nás, lektory, je ukázat studentům, jak se pracuje s domácími úkoly a jak nás mohou kontaktovat. Zato nejdůležitější pro žáky je obchod v MyStatu, kde si mohou za své našetřené mince a diamanty koupit reálné věci.

:::tip Co ukázat studentům v MyStatu

- **Domácí úkoly**, jak zobrazit zadání a jak odeslat úlohu
- Jak **kontaktovat** lektora a jak si přečíst jeho zprávu
- **Obchod**, kde si mohou koupit věci za své mince a diamanty
- Pořadí, jak se jim daří v porovnání s ostatními
- Kde najdou studijní materiály, kdyby jim hodina přišla složitá nebo kdyby chyběli

:::

## Ukázka menu v MyStatu

<picture>
  <source srcset="/included/mystat/dashboard-menu.avif" type="image/avif" />
  <source srcset="/included/mystat/dashboard-menu.webp" type="image/webp" />
  <img loading="lazy" src="/included/mystat/dashboard-menu.png" alt="Ukázka menu v MyStatu" />
</picture>

## Domácí úkoly

Nově začínající studenti častokrát neví, jak si zobrazit domácí úkol a jak jej následně odeslat. Pro nás to může být snadné, prostě otevřeme položku v menu s názvem **"Domácí práce"** a pak se proklikáme dále, ale řadě studentů už to tak intuitivní připadat nemusí.

### Co ukázat

1. Jak se otevírá menu a jak vybrat stránku **"Domácí práce"**. Pozn. je třeba myší najet do levé části obrazovky
2. Pro stažení anebo odevzdání domácího úkolu je třeba **najet na konkrétní úkol myší**, zobrazí se další položky (lze vidět na obrázku níže)
3. První položka otevře **zadání úkolu**. Typicky je to pdf soubor, ale nemusí
4. Druhá položka otevře menu **odeslání úkolu**.
5. V nově otevřeném vyskakovacím okně je možné vybrat soubor, který bude odevzdán anebo lze napsat komentář, což se hodí v případě, kdy se úkol nachází na URL. Zároveň je třeba vyplnit, jak dlouho domácí úkol trval.

### Ukázka stránky Domácí práce

<picture>
  <source srcset="/included/mystat/homework.avif" type="image/avif" />
  <source srcset="/included/mystat/homework.webp" type="image/webp" />
  <img loading="lazy" src="/included/mystat/homework.png" alt="Ukázka domácích úkolů v MyStatu" />
</picture>

## Jak kontaktovat lektora

Všechny zprávy od lektora si lze přečíst v sekci **Zprávy od učitelů**. Pokud studenti chtějí lektorovi odeslat zprávu, je třeba vyplnit formulář _Kontaktujte učitele_ v sekci **Kontakt**.

## Jak funguje obchod

Položky v obchodě stojí _mince a zároveň diamanty_. Není tomu tak, že by si student mohl vybrat. Cena je za obě platidla dohromady. No a protože nejobtížnější je získat diamanty, právě diamanty jsou často limitující faktor nákupu.

Položky v obchodě administrátorky aktualizují průběžně a to obvykle v pondělí následujícího týdne. Zároveň se položky v obchodě postupně slevňují do té doby, než je některý ze studentů vykoupí. Studenti mezi sebou hrají hru o čas, zda koupit nebo ještě počkat na nižší cenu.

## Pořadí studenta

Na hlavní stránce po přihlášení do MyStatu vidí student, jak si vede ve své skupině a zároveň, jak se mu daří v porovnání s ostatními studenty jiných skupin ve stejném ročníku. V sekci **Hodnocení** pak vídí dodatečné informace, kdy chyběl, jaké známky obdržel a jak se mu dařilo s domácími úkoly.

## Materiály z hodin

Studenti mají přístup ke stejným studijním materiálům jako lektoři v LogBooku. V sekci **Studijní materiály** si můžou stáhnout materiál z učiva, který lektor probíral na hodině. Tohle se hodí, pokud nějaký ze studentů něco nestihl, či něčemu nerozuměl anebo pokud na hodině chyběl.
