---
title: Docházka a zadávání DÚ
---

# Prezence neboli docházka

Sekce _prezence_ slouží v první části hodiny k zaznamenání docházky. To je velmi **kritická část hodiny**. Pokud totiž některý ze studentů na hodině není (má tedy defaultně v systému "červenou"), po pár minutách od počátku hodiny začnou administrátorky obvolávat rodiče, zda student dorazí později či na hodinu vůbec nedorazí.

## Zapomenutá docházka

No a pokud lektor zapomene docházku vyplnit, všichni studenti jsou automaticky označeni, že chybí. Z pozice lektora pak není nic trapnějšícho, než když se všem rodičům zavolá, proč není student na hodině, když tam fakticky je.

Prezence k výuce je **vždy aktivní jen v den výuky**. Pokud chcete doplnit něco následně, můžete využít tlačítka "Doplnit data na jiné datum". Nicméně zpětně je možné zažádat o editaci pouze _tři dny zpět_. Poté už to nikdo nedokáže, ani hlavní manažer. Pozor tedy na to.

:::caution Vždy si pohlídejte, že...

- Na začátku hodiny máte správně vyplněnou docházku
- Na konci hodiny nebo ještě ten den máte vyplněné body

:::

## Body

Na konci hodiny je třeba všem studentům rozdat **body** (od 1 do 12, kde 12 je nejvíce). Za body studenti dostávají mince a za ty si mohou koupit různé předměty v obchodě, což je parádní motivace k tomu, aby se snažili na hodinách.

| Student získá | Obdrží  |
| ------------- | ------- |
| 12 bodů       | 4 mince |
| 11 bodů       | 3 mince |
| 10 bodů       | 2 mince |
| 9 bodů        | 1 mince |

## Diamanty

Stejně tak je na konci třeba rozdat diamanty. Za každou hodinu je možné rozdat pouze 5 diamantů a nejvýše 3 pro jednoho studenta. Protože jsou typicky hodiny dvě za sebou, celkem můžete operovat s 10 diamanty.

Diamanty jsou studenty nejžádanější a zároveň nejvzácnější komoditou. I diamanty jsou totiž potřeba k tomu, aby si mohli koupit předměty z obchodu. No a právě diamantů mají studenti obvykle nejméně, proto je o ně vždy velká mela.

## Domácí úkoly

Domácí úkoly se rovněž zadávají v prezenci. Používá se k tomu tlačítko "Přidat materiál". V následujícím okně lze buď vybrat jeden z předpřipravených domácích úkolů anebo nahrát úkol úplně vlastní. K vlastnímu úkolu je ale dobré dohrát titulní obrázek, ať se studenti v nových úkolech snadno zorientují.

:::caution Domácí úkol zítra nezadáte

Pokud chcete zadat domácí úkol, je to možné jen v den výuky. Tato možnost se s úderem půlnoci uzamkne.

:::
